PARTIZIONI INTERNE

Le partizioni interne sono elementi che hanno il compito di suddividere lo spazio interno in ambienti posti tutti sullo stesso piano d’uso, separando visivamente ambienti contigui in modo da permettere lo svolgimento di attività diversificate.

Le caratteristiche principali che possono avere sono:
- Consentire o impedire il passaggio di persone o cose;
- Garantire la sicurezza statica dell’intero organismo edilizio (procedimento a setti);
- Garantire la sicurezza statica secondaria (procedimento a gabbia);
- Garantire la sicurezza antincendio, alle effrazioni, alle radiazioni;
- Assicurare l’isolamento termico;
- Assicurare la coibenza acustica (fonoisolamento e fonoassorbimento);
- Resistere agli urti;
- Possedere elevata durabilità ed igienicità;
- Consentire l’alloggiamento degli elementi impiantistici (attrezzabilità).

Possono essere divise per tipologia principalmente in 2 macrocategorie:
1- Opache;
2- Trasparenti.

Le partizioni opache possono a loro volta essere:
1.1- Portate (fisse, spostabili, mobili, attrezzate o serramenti interni);
1.2- Portanti (murature o setti):
Ma anche:
1.3- Monostrato;
1.4- Pluristrato.

Le partizioni trasparenti invece possono suddividersi in:
2.1- Prefabbricate;
2.2- In opra.

1.1.1) PARTIZIONI INTERNE OPACHE FISSE

Dividono in maniera permanente due ambienti o zone di attività.
In funzione dei procedimenti costruttivi adottati si distinguono:
- Divisori gettati in opera, ovvero setti portanti in calcestruzzo armato;
- Divisori realizzati in opera a conci, ovvero conci, blocchi, mattoni pieni/forati o tavelle messe in opera attraverso malta, collante o mastice (necessitano di una finitura su entrambi i lati);
- Divisori intelaiati (posati in opera “a secco”), ovvero costituiti da un’intelaiatura portante (montanti e traversi) e da elementi piani di chiusura (rivestimento o specchiatura).

Le pareti in cartongesso sono l’esempio più comune di quest’ultima tipologia di partizioni.

1.1.2) PARTIZIONI INTERNE OPACHE SPOSTABILI

Dividono in maniera non permanente due ambienti o zone di attività. Possono essere agevolmente smontate e ricollocate solo con operazioni “a secco”, garantendo quindi flessibilità d’uso dello spazio interno.
Sono costituite da un’intelaiatura portante leggera e da pannelli modulari. Questi pannelli possono essere opachi-sandwich (doppia specchiatura, in agglomerato ligneo nobilitato o in materiale plastico, più uno strato di isolante acustico) ma anche trasparenti o traslucidi.
Sono dotati di elementi di regolazione e livellamento superiori e inferiori.

1.1.3) PARTIZIONI INTERNE OPACHE MOBILI
